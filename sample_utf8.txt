دکتر سرنا آنن چنسلر، جراح پرواز ۴۳ ساله‌ به مدت ۱۳ سال به ناسا خدمت کرده‌ است؛ علاوه بر این، او در زمینه‌های مهندسی برق، غواصی و پزشک هوافضایی و داخلی هم تخصص دارد. چنسلر اخیرا پس از اقامت ۶ ماهه در فضا به زمین بازگشته است؛ سفر او در گروه‌های اعزامی ۵۶ و ۵۷ قرار می‌گیرد.

گرچه تاکنون صدها نفر به فضا رفته‌اند اما پژوهش‌های ریزگرانش مانند پژوهش‌های چنسلر به‌صورت مستقیم بر روش‌های درمانی روی زمین تأثیر می‌گذارند. چنسلر با هدف افزایش دانش درباره‌ی بدن انسان و همچنین بهبود زندگی افراد مبتلا به سرطان، پارکینسون و پوکی استخوان، آزمایش‌های متعددی را در فضا انجام داده است. او می‌گوید:
او می‌گوید از ابتدا می‌دانست روزی زمین را ترک خواهد کرد. وقتی آنن چنسلر ۱۵ ساله بود برای اولین‌بار طعم فضا را چشید و در آکادمی فضایی مرکز راکت و فضایی ایالات‌متحده در هانتسویل آلاباما در نقش یک جراح پرواز، مأموریت شبیه‌سازی فضایی را تجربه کرد. این مرکز کمپی برای آموزش فضانوردی و اجرای اعزام‌های فضایی برای دانش‌آموزان است. چنسلر به‌شدت تحت تأثیر این تجربه قرار گرفت و وقتی پدر و مادرش در مورد آن تجربه از او پرسیدند، پاسخ داد: «این کار همان کاری است که دوست دارم تمام عمر تجربه کنم.»
آنن چنسلر در تاریخ ۶ ژوئن ۲۰۱۸ از ایستگاه فضایی بایکانور روسیه در قزاقستان به فضا رفت. چنسلر همراه‌با الکساندر گرست، مهندس پرواز آلمانی و سرجی پروکوپیف، فرمانده‌ی روسی با فضاپیمای سایوز MS-09 با پیشرانه‌ی ۴۲۱ هزار کیلوگرم و سرعت ۱۷۷۰ کیلومتر بر ساعت سفر خود را آغاز کرد.


چنسلر به یاد می‌آورد که از زمان پرتاب متمرکز بر هشت دقیقه و چهل ثانیه زمان لازم برای رسیدن به مدار در ارتفاع تقریبی ۲۰۷ کیلومتر بود و در عین حال باید از نبود خطا مطمئن می‌شد. جذاب‌ترین بخش سفر زمانی بود که پوشش اطراف کپسول کنار رفت و او برای اولین‌بار توانست زمین را از فضا ببیند. سایوز پس از طی ۳۴ مدار زمینی به ISS وصل شد. آنن به‌آرامی و در حالی که دست‌هایش را باز کرده بود داخل کپسول شناور شد. او می‌گوید:
در این لحظه مغز دقیقا نمی‌داند چه کاری را باید انجام دهد زیرا هیچ نقطه‌ی بالا و پایینی وجود ندارد. می‌توانید اطراف سقف، دیوارها یا کف حرکت کنید؛ اما وقتی برای اولین‌بار در این موقعیت قرار گرفتم، خیلی گیج شدم زیرا دقیقا مطمئن نبودم کجا هستم.
